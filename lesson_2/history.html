<!DOCTYPE html>
<html lang="uk">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>History</title>
</head>
<h1>Історія бренду</h1>
<body>
	<img src="img/SkodaSuperB.jpg" alt="SkodaSuperB">
	<p>Початком історії виробництва автомобілів марки Škoda вважається заснування велосипедного виробництва в кінці 1895 фірмою Laurin & Klement в місті Млада-Болеслав у Богемії, що входила до Австро-Угорської імперії. Механік Вацлав Лаурін та книготорговець Вацлав Клемент, обидва затяті мотоциклісти, заснувавши фірму за своїми прізвищами, розпочали випускати велосипеди власної конструкції, назвавши їх патріотично — Slavia.
		У 1899 році Laurin & Klement стали найбільшим виробником велосипедів в Богемії. В тому ж році фірма розпочала виробництво мотоциклів. Перший мотоцикл L&K «B» зовнішньо виглядав як мотовелосипед, мав 1-циліндровий двигун робочим об'ємом 184  см³ і потужністю 1,5 к.с. Згодом нові моделі мотоциклів з маркою L&K почали експортуватися до Західної Європи, зокрема до Англії. У 1904 році Лаурін і Клемент створили потужний для свого часу 4-циліндровий мотоцикл з об'ємом циліндрів 570 куб.см. З цією моделлю Лаурін і Клемент одержали перемоги в багатьох мотоциклетних змаганнях, включаючи чемпіонат світу 1905 — що сприяло посиленню міжнародного іміджу фірми. Того ж 1905 року мотоцикли марки L&K почали виробляти за ліцензією в Німеччині.
		Перший автомобіль, модель Voiturette A, був збудований в 1905 році і мав комерційний успіх, тим самим ставши символом чеського автомобілебудування. Завдяки своїм ноу-хау і досвіду, компанія дуже швидко зайняла стабільне положення на світових ринках, що розвивалися. Laurin & Klement сприяла утвердженню позицій Богемського королівства як найбільш промислово розвиненого регіону Австро-Угорської імперії.
		Протягом розвитку фірмі стало тісно в рамках сімейного підприємства і в 1907 р. засновники перетворили L & K в акціонерне товариство. Прогрес привів до створення нової моделі — Faeton. Після 1914 р. компанія брала участь у виробництві військової продукції.
		Для зміцнення і збереження своїх позицій, а також модернізації виробництва, L & K шукала надійного партнера. І в 1925 році Laurin & Klement злилася з машинобудівним та оборонним концерном Škoda з міста Плзень.</p>
</body>
</html>